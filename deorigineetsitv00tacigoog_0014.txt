..5-

humanioris speciem adsimulare cx magnitudine caelestium
arbitrantur.

Lucos ac nemora consecrant deorumque nominibus
appellant secretum illud, quod sola reuerentia uident.

10. Auspicia sortesque ut qui maxime obseruant.

Sortium consuetudo simplex. uirgam frugiferae ar·
bori decisam in surculos amputant eosque notis quibus·
dam discretos super candidam uestem tenent ac fortuito
spargunt. mox, si publice consuletur, sacerdos ciuitatis,
sin priuatim, ipsc pater familiae, precatus deos caelum·
que suspiciens, ter singulos tollit, sublatos secundum in-

ressam ante notam interpretatur. Si prohibuerunt, nulla

de cadem re in eundem diem consultati03 sin permissum,
auspiciorum adhuc fides exigitur. et illud quidem ctiam
hic notum, auium uoces uolatusquo interrogare: proprium
gentis equorum quoque praesagia ac monitus experiri.
Publice aluntur isdem nemoribus ac lucis, candidi et nullo Ἴ
mortali opere contacti3 quos pressos sacro curru sacerdos
ac rex uel princeps ciuitatis comitantur hinnitusque ac
fremitus obseruant. nec ulli auspicio maior fides, non
solum apud plebem, apud proceres, apud sacerdotes3 se
enim ministros deorum, illos conscios putant.

Est et alia obseruatio auspiciorum, qua grauium
bellorum euentus explorant.

Eius gentis, cum qua bellum est, captiuum quoquo
modo interceptum cum electo popularium suorum, patriis
quemque armis, committunt: uictoria huius uel illius pro
praeiudicio accipitur.

11. Dc minoribus rebus principes consultant, de
maioribus omnes, ita tamen, ut ea quoque, quorum penes
plebem arbitrium est, apud principes pertractentur.

Coeunt, nisi quid fortuitum et subitum incidit, certis
diebus, cum aut inchoatur luna aut impletur3 nam agen·
dis rebus hoc auspicatissimum initium credunt.

Nec dierum numerum, ut nos, sed noctium com-
putant. sic constituunt, sic condicunt: nox ducere diem
uidetur.

Illud ex libertate uitium, quod non simul nec ut
iussi conueniunt, sed et alter et tertius dies conctationc
coeuntium absumitur. ut turbae placuit, considunt armati.

 

