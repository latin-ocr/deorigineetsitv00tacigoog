,12-

annos mutant, et superest ager. nec enimcum ubertate
et amplitudine soli labore contendunt, ut pomaria conse·
rant et prata separent aut hortos rigent: sola terrae seges
imperatur. unde annum quoque ipsum non in totidem
digerunt species: hiems et uer et aestas intellectum ac
uocabula habent, autumni perinde nomen ae bona igno·
rantur.

27. Funerum nulla ambitio: id solum obseruatur, ut
corpora clarorum uirorum certis lignis crementur. Struem
rogi nec uestibus nec odoribus cumulant: sua cuique
arma, quorundam igni et equus adicitur. Sepulchrum
caespes erigit: monumentorum arduum et operosum hono·
rem ut grauem defunctis aspernantur. Lamenta ec la·
crimas cito, dolorem et tristitiam tarde ponunt. Feminis
lugere honestum est, uiris meminisse.

Haecin commune de omnium Germanorum origine
ac moribus accepimus. Nunc singularum gentium insti-
tuta ritusque, qnatenus differant, quae nationes e Ger·
mania in Gallias commigrauerint‚ expediam.

28. Validiores olim Gallorum res fuisse summus
auctorum diuus Iulius tradit, eoque credibile est etiem
Gallos in Germaniam transgressos: quantulum enim amnis
obstabat, quo minus, ut quaeque gens eualuerat, occu·
paret permutaretque sedes promiscuas adhuc et nulla reg-
norum potentia diuisas?

Igitur inter Hercyniam siluam Rhenumque et Moe-
num amnes Heluetii, ulteriora Boii, Gallica utraque gene,
tenuere. Manet adhue Boihaemi nomen signatque loci uete-
rem memoriam quamuis mutatis cultoribus. Sed utrum
Arauisci in Pannoniam a Bois, Germanorum natione, an
Boi ab Arauiscis in Germaniam commigrauerint, cum
eodem adhuc sermone institutis moribus utantur, incertum
est, quia pari olim inopia ac libertate eadem utriusque
ripae bona malaque erant.

Treueri et Neruii circa adfectationem Germanicae
originis ultro ambitiosi sunt, tamquam per hanc gloriam
sanguinis a similitudine et inertia Gallorum separentur.

Ipsam Rheni ripam haut dubie Germanorum populi

 

