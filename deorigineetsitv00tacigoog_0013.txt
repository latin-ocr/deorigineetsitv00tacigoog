,4-

reliquisse praecipuum flagitium, nec aut saeris adesse aut
concilium inire ignominioso fas; multique superstites
bellorum infamiam laqueo finierunt.

7. Reges ex nobilitate, duces ex uirtute sumunt.
nec regibus infinita ac libera potestas, et duces exemplo
potiusquam imperio, si prompti, ac si conspicui [si] ante
aciem agant, admiratione raesunt.

Ceterum neque animaduertere nequo uincire, ne uer-
berare quidem nisi sacerdotibus permissum, non quasi in
poenam nec ducis iussu, sed uelut deo imperante, quem
adesse bellantibus credunt. Effigiesquc et signa quaedam
detracta lucis in proelium ferunt. Quodque praecipuum
fortitudinis incitamentum est, non casus nec fortuita con-
globatio turmam aut cuneum facit, sed familiae et pro·
pinquitates et in proximo pignora, unde feminarum ulu-
latus auditur (audiri codd), unde uagitus infantium. Hi
cuique sanctissimi testes, hi maximi laudatores: ad ma-
tres, ad coniuges uolnera ferunt3 neo illae numerare et
exigere plagas pauent, cibosque et hortamina pugnanti-
bus estant.

g8. Memoriae proditur quasdam acies inclinatas iam
et labantes a feminis restitutas constantia precum et ob·
iectu pectorum et monstrata comminus captiuitate, quam
longe inpatientius feminarum suarum nomine timent, adeo
ut efficacius obligentur animi ciuitatum, quibus inter ob-
sides puellae quoque nobiles imperantur.

Inesse quin etiam sanctum aliquid et prouidum pu·
tant, nec aut consilia earum aspernantur aut responsa
neglegunt. Vidimus sub diuo Vespasiano Vslaedam, diu
apud plerosque numinis loco habitam3 scd et olim Al·
brunam (albriniam‚ auriniam codd.) et compluris alias
uenerati sunt, non adulatione nec tamquam facerent deas.

9. Deorum maxime Mercurium colunt, cui certis
diebus humanis quoque hostiis litare fas habent.

Herculem ac Martem concessis animalibus placant.

Pars Sueborum et Isidi sacrificat.

Vnde causa et origo peregrino sacro, perum comperi,
nisi quod signum ipsum in modum liburnae figuratum
docet aduectum religionem.

Ceterum nec cohibere parietibus deos neque in ullam

 

