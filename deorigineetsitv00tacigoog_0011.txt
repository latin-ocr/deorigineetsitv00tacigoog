-2- J

Gallos expulerint, ac nunc Tungri, tunc Germani uocati
sint. ita nationis nomen, non gentis eualuisse paulatim,
ut omnes primum a uictore ob metum, mox et a se ipsis
inuento nomine Germani uocarentur.

3. Fuisse et apud eos Herculem memorant, primum-
que omnium uirorum fortium ituri in proelia canunt.

Sunt illis haec quoque carmina, quorum relatu, quem
baritum uocant, accendunt animos futuraeque pugnae
fortunam ipso cantu augurantur3 terrent enim trepidant·
ue, prout sonuit acies, nec tam uoces illae quam uirtutis
concentus uidentur. Adfectatur praecipue asperitas soni
et fractum murmur, obiectis ad os scutis, quo plenior et
grauior uox repercussu intumescat.

Ceterum et Vlixen uidam opinantur longo illo et
fabuloso errore in hunc lteeanum delatum adisse Ger-
maniae terras, Asciburgiumque, quod in ripa Rheni situm
hodieque incolatur, ab illo constitutum nominatumque.

Aram quin etiarn Vlixi consecratam, adiecto Laertae
patris nomine, eodem loco olim repertam, monimentaque
et tumulos quosdam Graecis litteris inscriptos in confinio
Germaniae Raetiaeque adhuc extare. Quae neque con-
firmare argumentis neque refellere in animo est: ex in·
genio suo quisque demat uel addat fidem. 4. Ipse eo-
rum opinionilbus] accedo, qui Germaniae populos nullis
[aliis] aliarum nationum conubiis infectos propriam et
sinceram et tantum sui similem gentem extitisse arbi·
trantur. Vnde habitus quoque corporum, quamquam in
tanto hominum numero, idem omnibus. truces et caeruli
oculi, rutilae comae, magna corpora et tantum ad impe·
tum ualida: laboris atque operum non eadem patientia3
minimeque sitim aestumque tolerare, frigora atque ine·
diam caelo soloue adsueuerunt.

5. Terra etsi aliquanto specie differt, in uniuersum
tamen aut siluis horrida aut paludibus foeda, umidior
qua Gallias, uentosior qua Noricum ac Pannoniam aspi-
cit3 satis ferax, frugiferarum arborum impatiens, pecorum
fecunda, sed plerumque inprocera.

Ne armentis quidem suus honor aut gloria frontis3
numero gaudent, eaeque solae et gratissimae opes
sunt.

 

