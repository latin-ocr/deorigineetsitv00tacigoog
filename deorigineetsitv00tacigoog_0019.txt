,10-

gunt, tamquam etium animum firmius et domum latius
teneant. heredes tamen successoresque sui cuique liberi,
et nullum tastamentum. Si liberi non sunt, proximus
gradus in possessione fratres, patrui, auonculi. Quanto
plus propinquorum, quo maior affinium numerus, tanto
gratior senectus3 nec ulla orbitatis pretia.x

21. Suscipere tarn inimicitias seu patris seu propinqui
quam amicitias necesse est3 nec inplacabiles durant: luitur
enim etiam homicidium certo armentorum ac pecorum
numero recipitque satisfactionem uniuersa domus, utiliter
in publicum, quia periculosiores sunt inimicitiae iuxta
libertatem.

Oonuictibus et hospitiis non alia gens effusius indulget.
Quemcumque mortalium arcere tecto nefas habetur3 pro
fortuna quisque apparatis epulis excipit. Cum defecere,
qui modo hospes fuerat monstrator hospitii et comes,
proximam domum non inuitati adeunt. nec interest: pari
humanitate accipiuntur. Notum ignotumque quantum ad
ius hospitis nemo discernit. abeunti, siquid poposcerit,
concedere moris, et poscendi inuicem eadem facilitas.
Gaudent muneribus, sed nec data imputant nec acceptis
obligantur.

[Victus inter hos ites comis] 22. statim e somno,
quem plerumque iu diem extrahunt,¹ lauantur, saepius
calida, ut apud quos plurimum hiems occupat. Lauti
cibum capiunt: separatae singulis ’ sedes et sua cuique
mensa. Tum ad negotia nec minus· saepe ad conuiuia
procedunt armati. Diem noctemque continuare potando
nulli probrum. Crebrae, ut inter uinulentos, rixae raro
conuiciis, saepius caede et uulneribus transiguntur.

Sed et de reconciliandis inuicem inimicis et iungen-
dis affinitatibus et adsciscendis principibus, dc pace deni·
que ac bello plerumque in conuiuiis consultant, tamquam
nullo magis tempore aut ad simplices cogitationes pateat
animus autad magnas incalescat.

Gens non astuta nec callida aperit adhuc secreta
pectoris licentia ioci. Ergo detecta et nuda omnium mens
postera die retractatur, et salua utriusque temporis ratio
est: deliberant, dum fingere nesciunt, constituunt, dum
errare non possunt.

 

