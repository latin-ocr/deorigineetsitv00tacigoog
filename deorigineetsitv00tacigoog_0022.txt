..13-

colunt, Vangiones, Triboci, Nemetes. ne Vbii quidem,
quamquam Romana colonia csse meruerint ac libentius
Agrippinenses conditoris sui nomine uocantur, origine
erubescunt, transgressi olim et experimento fidei super
ipsam Rheni ripam conlocati, ut arcerent, non ut custo· ¹

direntur. .

4, 29. Omnium harum gentium uirtute praecipui Bataui
non multum ex ripa, sed insulam Rheni amnis colunt,
Chattorum quondam populus et seditione domestica in eas
sedes transgressus, in quibus pars Romani imperii fierent.
manet honos et antiquae societatis insigne3 nam nec tri·
butis contemnuntur nec publicanus atterit: exempti one·
ribus et collationibus et tantum in usum proeliorum se·
positi uelut tela atque arma bellis reseruantur.

Est in eodem obsequio et Mattiacorum gens, protulit
enim magnitudo populi Romani ultra Rhenum ultraque
ueteres terminos imperii reuerentiam. ita sede finibusque
in sua ripa, mente animoque nobiscum agunt, cetera si·
miles Batauis, nisi quod ipso adhuc terrae suae solo et
caelo acrius animantur.

Non numerauerim inter Germaniae populos, quam·
quam trans Rhenum Danuuiumque consederint, eos qui
Decumathes agros exercent: leuissimus quisque Gallorum
et inopia audax dubiae possessionis solum occupauere3
mox limite acto promotisque praesidiis sinus imperii et
pars prouinciae habentur.

30. Vltra hos Chatti initium sedis ab Herquinio saltu
inchoant, non ita effirsis ac palustribus locis, ut ceterae
ciuitates, in quas Germania patescit: durant siquidem
colles, paulatim rarescunt, et Chattos suos saltus Her-
quinius prosequitur simul atque deponit. duriora genti
corpora, stricti artus, minax uoltus et maior animis uigor.
Multum, ut inter Germanos, rationis ac sollertiae: prac-
ponere electos, audire praepositos, nosse ordines, intelle-
gere occasiones, differre impetus, disponere diem, uallare
noctem, fortunam inter dubia, uirtutem inter certa unme-
rare, quodque rarissimum nec nisi Romanae disciplinae
concessum, plus reponere in duce quam in exercitu. omne
robur in pedite, quem super arma ferramentis quoque et
copiis onerant: alios ad proelium ire uideas, Chattos ad

 

